<!DOCTYPE html>
<html >
<head>
<meta charset="utf-8" />
<link rel="stylesheet" type="text/css" href="style.css" />
<title>NeIgnoruokime Faktų</title>
</head>

<body>
<div id="container">
	<div id="header">
		<h1>NeIgnoruokime Faktų</h1>
        <div id="links">
            <a href="index.html">Namai</a>
            <a href="Apie.html">Apie</a>
            <a href="Kontaktai.html">Kontaktai</a>
        </div>
    </div>
	<div id="content">
    	<img class="picture" src="images/lnk.jpg"/>
        <div class="contenttext">
            <h2>Puidokas ir žiniasklaida</h2>
            
            <p>      Mindaugas Puidokas Naujus metus pradėjo trenksmingai. 2018 metų gruodį, šis politikas labai susirūpino mergaite, kurią ,,skubiai'' norėjo įsivaikinti pora iš N. Zealandijos. Keista, kad Mindaugas susirūpino būtent šia mergaite, kadangi 2018 metais, šeimos iš užsienio įsivaikino 47 Lietuvoje gyvenusius vaikus.Arba M. Puidokui iš tiesų rūpi ši mergaitė, arba jis tesiekia pasikelti savo, kaip seimo nario reputaciją prieš Lietuvos tautą. Bet ar žmogus viešai meluotų žiniasklaidai, tuo labiau visai tautai? Panašu, kad taip.</p>
                <p>      ,,Įvaikinimo procesas lietuvių šeimoms trunka net pusantrų ar du metus. <...> Lietuviams, norintiems įvaikinti vaikus matuojami net buto kvadratiniai metrai, o užsieniečiams negalioja net amžiaus apribojimai. Vyresni nei 50 metų, vyresni net nei 60 metų gali laisvai įsivaikinti vaikus." teigė M. Puidokas savo spaudos konferencijoje. Bet juk šie teiginiai yra visiškas melas:</p>
                 <p>     Teiginys, kad lietuvių šeimoms įsivaikinti vaiką užtrunka labai ilgai – pusantrų ar dvejus metus – yra tik iš dalies teisingas, nes procedūra išsitęsia laike tik išimtinais atvejais. Įprastoje praktikoje, laikantis visų numatytų žingsnių, įvaikinimas užtrunka nuo pusmečio iki vienerių metų.
                     <p>    Teiginys, kad užsieniečiams sudaromos palankesnės sąlygos įsivaikinti lietuvių vaikus, taip pat nėra teisingas. Įvaikinimo prioritetas mūsų šalyje teikiamas Lietuvoje gyvenančioms lietuvių šeimoms, o jei tokių šeimų neatsiranda,
                  tuomet ieškoma įsivaikinti norinčių lietuvių emigrantų šeimų. Tarptautinio įvaikinimo galimybė svarstoma tik tuo atveju, jei vaiko per 6 mėnesius nepanorsta į savo namus priimti Lietuvoje gyvenanti lietuvių šeima arba užsienyje gyvenanti lietuvių šeima. Dažniausiai tarptautinis įvaikinimas tampa vieninteliu būdu vyresniems, neįgaliems ar silpnos sveikatos vaikams rasti naujus namus šeimoje.</p>
                      <p>     Neteisingas ir M. Puidoko komentaras dėl įvaikintojų amžiaus. Būsimiems įtėviams keliami griežti amžiaus apribojimai, galiojantys tiek lietuviams, tiek ir užsieniečiams. Įvaikintojais gali tapti 18 – 50 metų amžiaus asmenys su sąlyga, kad tarp įvaikintojo ir įvaikinamojo susidaro ne mažesnis, nei 18 metų amžiaus skirtumas. Įvaikinti vyresnėms sutuoktinių poroms teismas gali leisti tik išimtinais atvejais.</p> 
                      <p>    Į Puidoko traukinį užsinoro įlipti ir LNK televizija, žinių metu sukūrus mokamą apklausą, klausiančią kam turėtų atitekti mergaitė. Pasitikrinti faktų apie M. Puidoko melus nenorėjo, bet pinigų užsidirbti iš emocingos Lietuvos bendruomenės neatsisakė. Bet ką jau padarysi, taip jau veikia šou verslas.</p>
<p>     Pabaigai norėčiau palinkėti visiems skaitytojams būti budriems ir žiūrėti mažiau televizijos. Geros jums dienos.</p>
<h3>2019-01-14</h3>
<p class="p2">NF</p>
